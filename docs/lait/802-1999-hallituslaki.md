# Hallituslaki

Westerosin tasavallan eduskunnan tahdosta.

14.11.1999

802-1999

# 1 Toimivalta

## 1 § - Asetukset

Valtioneuvosto käyttää hallitusvaltaa asetuksilla, jotka annetaan 
lain nojalla lakia tai talousarviota tarkentamaan.

Pääministerillä on oikeus antaa asetuksia valtioneuvoston nimissä 
itsenäisesti. Valtioneuvoston yleisistunnossa voidaan valtuuttaa 
muita ministereitä antamaan asetuksia valtioneuvoston ja 
ministeriöiden nimissä.

Asetuksessa on mainittava laki ja lainkohta, johon asetus 
perustuu, sekä voimassaoloaika ja säätämisen päivämäärä. Lisäksi 
asetuksesta on käytävä ilmi asetuksen antaja.

## 2 § - Esitykset

Hallituksen esitykset (HE) valmistellaan laki- tai 
talousarvioesityksiksi valtioneuvoston toimesta sen 
toimituskunnissa tai ministeriöissä.

Hallituksen esityksissä on viitattava pöytäkirjoihin, joiden 
perusteella esitysten valmistelu on tehty. Hallituksen esitykset 
annetaan aina valtioneuvoston nimissä.

# 2 Työjärjestys

## 3 § - Yleisistunto

Hallitus kokoontuu yleisistunnossa kerran viikossa. Yleisistunnon 
puhetta johtaa presidentti tai pääministeri ja yleisistunnossa 
sovitaan hallituksen työjärjestyksestä, jonka perusteella 
hallituksen työskentely aikataulutetaan yhteen eduskunnan 
istuntojärjestyksen kanssa.

Yleisistunto on täysivaltainen, kun pääministeri ja presidentti 
ovat yhdessä paikalla, tai kun pääministeri ja vähintään puolet 
muista ministereistä ovat paikalla.

Yleisistunnossa päätetyt asiat tulee kirjata pöytäkirjaan, josta 
käy ilmi istunnon ajankohta, läsnäolleet hallituksen jäsenet ja 
käsitellyt asiat.

Yleisistunnossa tehdyt päätökset ja sen pöytäkirja ovat sitovia 
ja velvoittavia, kun

1. yleisistunto on ollut täysivaltainen ja

2. yleisistunto on ollut yksimielinen.

Mikäli yleisistunnossa ei saavuteta yksimielisyyttä, voidaan 
päätettävästä asiasta äänestää tasavallan presidentin aloitteesta 
yksinkertaisen enemmistön periaatteella.

## 4 § - Työjärjestys

Hallituksen aikataulu perustuu työjärjestykseen, joka laaditaan 
yleisistunnossa. Työjärjestystä laadittaessa on kuultava 
eduskunnan puhemiestä.

Hallituksen työjärjestys ei saa olla esteenä pääministerin tai 
hänen sijaisensa läsnäololle eduskunnan kyselytunnilla.

Hallituksen työjärjestyksessä voidaan myöntää lomaa korkeintaan 
kaksi kuukautta vuodessa valtioneuvoston jäsenille. Presidentille 
ei voida myöntää lomaa samassa työjärjestyksessä, jos 
presidentille myönnettävä loma on päällekkäinen pääministerin 
loman kanssa.

# 3 Ministeriöt

## 5 § - Valtiovarainministeriö

Valtiovarainministeriö on perustuslain edellyttämä pysyvä 
ministeriö, joka vastaa valtion talousarvioesityksestä, 
verotuksesta, lainanotosta ja muista valtion taloudenhoitoon 
liittyvistä asioista.

Valtiovarainministeriötä johtaa valtiovarainministeri. 
Ministeriön hallintoa ja kirjanpitoa hoitaa tehtävään nimitetty 
osastopäällikkö, ja valtiovarainministerin avustajaksi nimitetään 
valtiosihteeri.

Ministeriö jakautuu osastoihin, joita ovat budjetti-, vero-, 
velka- ja kansantalousosasto. Jokaisen osaston johtajaksi 
nimitetään osastopäällikkö. Osastojen täytettävät virat, niiden 
palkkaus ja tehtävät päätetään hallituksen yleisistunnossa.

## 6 § - Ulkoministeriö

Ulkoministeriö on perustuslain edellyttämä pysyvä ministeriö, 
joka vastaa kansainvälisistä diplomaattisista suhteista yhdessä 
tasavallan presidentin kanssa, sekä kansainvälisistä 
kauppasuhteista itsenäisesti.

Ulkoministeriötä johtaa ulkoministeri. Ministeriön hallintoa ja 
kirjanpitoa hoitaa tehtävään nimitetty osastopäällikkö, ja 
ulkoministerin avustajaksi nimitetään valtiosihteeri.

Ministeriö jakautuu osastoihin, joita ovat diplomatia-, 
kauppasuhde- ja edustusosasto. Jokaisen osaston johtajaksi 
nimitetään osastopäällikkö. Osastojen täytettävät virat, niiden 
palkkaus ja tehtävät päätetään hallituksen yleisistunnossa.

## 7 § - Sisäministeriö

Sisäministeriö on perustuslain edellyttämä pysyvä ministeriö, 
joka vastaa kansallisesta turvallisuudesta, yleisestä 
järjestyksestä ja maahanmuuttoon liittyvistä asioista.

Sisäministeriötä johtaa sisäministeri. Ministeriön hallintoa ja 
kirjanpitoa hoitaa tehtävään nimitetty osastopäällikkö, ja 
sisäministerin avustajaksi nimitetään valtiosihteeri.

Ministeriö jakaantuu osastoihin, joita ovat poliisi-, pelastus-, 
rajavalvonta-, maahanmuutto- ja turvallisuusosasto. Jokaisen 
osaston johtajaksi nimitetään osastopäällikkö. Osastojen 
täytettävät virat, niiden palkkaus ja tehtävät päätetään 
hallituksen yleisistunnossa.

## 8 § - Oikeusministeriö

Oikeusministeriö on perustuslain edellyttämä pysyvä ministeriö, 
joka vastaa oikeusjärjestyksen ja oikeusturvan toteutumisesta, 
demokratian kehityksestä, kansalaisten perusoikeuksista ja 
aluehallinnon ohjauksesta.

Oikeusministeriötä johtaa oikeusministeri. Ministeriön hallintoa 
ja kirjanpitoa hoitaa tehtävään nimitetty osastopäällikkö, ja 
oikeusministerin avustajaksi nimitetään valtiosihteeri.

Ministeriö jakautuu osastoihin, joita ovat julkisoikeus-, 
rikosoikeus-, demokratia- ja alueohjausosasto. Jokaisen osaston 
johtajaksi nimitetään osastopäällikkö. Osastojen täytettävät 
virat, niiden palkkaus ja tehtävät päätetään hallituksen 
yleisistunnossa.

## 9 § - Puolustusministeriö

Puolustusministeriö on perustuslain edellyttämä pysyvä 
ministeriö, joka vastaa maanpuolustuksesta ja asevelvollisuuden 
toteutumisesta.

Puolustusministeriötä johtaa puolustusministeri. Ministeriön 
hallintoa ja kirjanpitoa hoitaa tehtävään nimitetty 
osastopäällikkö, ja puolustusministerin avustajaksi nimitetään 
valtiosihteeri.

Puolustusministeriö jakautuu osastoihin, joita ovat aselaji-, 
asevelvollisuus- ja hankintaosasto. Jokaisen osaston johtajaksi 
nimitetään osastopäällikkö. Osastojen täytettävät virat, niiden 
palkkaus ja tehtävät päätetään hallituksen yleisistunnossa.

Puolustusministeriön alaisuudessa toimivat puolustusvoimat, 
joista säädetään erikseen lailla.

## 10 § - Sosiaali- ja terveysministeriö

Sosiaali- ja terveysministeriö on erityinen ministeriö, joka 
vastaa julkisista sosiaali- ja terveyspalveluista.

Sosiaali- ja terveysministeriötä johtaa palveluministeri. 
Ministeriön hallintoa ja kirjanpitoa hoitaa tehtävään nimitetty 
osastopäällikkö, ja palveluministerin avustajaksi nimitetään 
valtiosihteeri.

Sosiaali- ja terveysministeriö jakautuu osastoihin, joita ovat 
sosiaaliturva-, kansanterveys- ja sosiaalipalveluosasto. Jokaisen 
osaston johtajaksi nimitetään osastopäällikkö. Osastojen 
täytettävät virat, niiden palkkaus ja tehtävät päätetään 
hallituksen yleisistunnossa.

## 11 § - Koulutusministeriö

Koulutusministeriö on erityinen ministeriö, joka vastaa 
perusopetuksesta, akateemisen opetuksen ohjauksesta, 
yleissivistyksestä ja tieteellisestä kehityksestä.

Koulutusministeriötä johtaa koulutusministeri. Ministeriön 
hallintoa ja kirjanpitoa hoitaa tehtävään nimitetty 
osastopäällikkö, ja koulutusministerin avustajaksi nimitetään 
valtiosihteeri.

Koulutusministeriö jakautuu osastoihin, joita ovat perusopetus-, 
korkeakoulu- ja kehitysosasto. Jokaisen osaston johtajaksi 
nimitetään osastopäällikkö. Osastojen täytettävät virat, niiden 
palkkaus ja tehtävät päätetään hallituksen yleisistunnossa.

## 12 § - Elinkeinoministeriö

Elinkeinoministeriö on erityinen ministeriö, joka vastaa 
elinkeinoelämän kehityksestä, työlainsäädännön toteutumisesta, 
työttömyyden hoitamisesta ja kansallisten työehtosopimusten 
ohjauksesta.

Elinkeinoministeriötä johtaa elinkeinoministeri. Ministeriön 
hallintoa ja kirjanpitoa hoitaa tehtävään nimitetty 
osastopäällikkö, ja elinkeinoministerin avustajaksi nimitetään 
valtiosihteeri.

Elinkeinoministeriö jakautuu osastoihin, joita ovat työ-, 
yritystoiminta- ja neuvotteluosasto. Jokaisen osaston johtajaksi 
nimitetään osastopäällikkö. Osastojen täytettävät virat, niiden 
palkkaus ja tehtävät päätetään hallituksen yleisistunnossa.

## 13 § - Ympäristöministeriö

Ympäristöministeriö on erityinen ministeriö, joka vastaa 
rakennusalan ohjauksesta, ympäristönsuojelusta, työsuojelusta, 
liikennelainsäädännön toteutumisesta ja tietoliikenteestä.

Ympäristöministeriötä johtavat yhdessä ympäristöministeri ja 
liikenneministeri. Ministeriön hallintoa ja kirjanpitoa hoitaa 
tehtävään nimitetty osastopäällikkö, ja ministerien avustajiksi 
nimitetään valtiosihteerit.

Ympäristöministeriö jakautuu osastoihin, joita ovat 
ympäristönsuojelu-, infrastruktuuri- ja liikenneosasto. Jokaisen 
osaston johtajaksi nimitetään osastopäällikkö. Osastojen 
täytettävät virat, niiden palkkaus ja tehtävät päätetään 
hallituksen yleisistunnossa.

# 4 Hallituksen jäsenet

## 14 § - Pysyvät ministerit

Pysyviä valtioneuvoston jäseniä ovat:

1. pääministeri

2. valtiovarainministeri

3. ulkoministeri

4. sisäministeri

5. oikeusministeri

6. puolustusministeri

## 15 § - Erityiset ministerit

Erityisiä valtioneuvoston jäseniä ovat:

1. palveluministeri

2. koulutusministeri

3. elinkeinoministeri

4. ympäristöministeri

5. liikenneministeri

## 16 § - Presidentti

Tasavallan presidentti on perustuslain mukaisesti hallituksen 
jäsen ja oikeutettu osallistumaan kaikkiin hallituksen 
yleisistuntoihin sekä niiden toimituskuntien istuntoihin, joiden 
jäsen hän on.

## 17 § - Valtiosihteerit

Ministerien avustajiksi nimitetyt valtiosihteerit voivat 
tasavallan presidentin luvalla toimia väliaikaisesti hallituksen 
äänivaltaisina jäseninä heidän edustamansa ministerin ollessa 
estynyt.

# 5 Toimituskunnat

## 18 § - Toimituskuntien periaate

Toimituskunnat koostuvat yksittäisistä hallituksen jäsenistä ja 
vastaavat hallituksen yleisistä linjoista ja periaatteista 
vastuualueellaan.

Toimituskunnissa voidaan viimeistellä tai saatta muuten valmiiksi 
ministeriöissä valmisteltuja hallituksen esityksiä, sekä 
vaikuttaa esityksien sisältöön ennen pääkäsittelyä hallituksen 
yleisistunnossa.

Toimituskunnat saavat valtuutuksensa ja tehtävänsä hallituksen 
yleisistunnolta. Toimituskuntien päätökset kirjataan 
pöytäkirjaan, jota voidaan käyttää esityksenä sellaisenaan 
hallituksen yleisistunnossa.

## 19 § - Ulko- ja turvallisuuspoliittinen toimituskunta

Ulko- ja turvallisuuspoliittiseen toimituskuntaan kuuluvat 
pääministeri, tasavallan presidentti, ulkoministeri, 
sisäministeri ja puolustusministeri. Toimituskunnan puheenjohtaja 
on presidentti.

Toimituskunnan tehtävänä on käsitellä ulko- ja 
turvallisuuspolitiikkaan liittyviä tärkeitä asioita, sekä 
sisäisen turvallisuuden asioita, kun ne liittyvät olennaiset 
ulko- tai turvallisuuspolitiikkaan.

Toimituskunnasta käytetään lyhennettä UTTO.

## 20 § - Raha-asiain toimituskunta

Raha-asiain toimituskuntaan kuuluvat pääministeri, 
valtiovarainministeri ja oikeusministeri. Toimituskunnan 
puheenjohtaja on pääministeri.

Toimituskunnan tehtävänä on käsitellä valtion taloudenhoitoon, 
valtionvelkaan ja talousarvioon liittyviä tärkeitä asioita. 
Toimituskunnasta käytetään lyhennettä RATO.

## 21 § - Talouspoliittinen toimituskunta

Talouspoliittiseen toimituskuntaan kuuluvat pääministeri, 
valtiovarainministeri ja elinkeinoministeri, sekä vaihtuvana 
jäsenenä muu ministeri, jonka hallinnonalaan käsiteltävä asia 
liittyy.

Toimituskunnan tehtävänä on käsitellä kansantalouteen, 
kansainvälisiin kauppasuhteisiin, työelämään ja 
talouspoliittiseen suunnitelmaan liittyviä tärkeitä asioita.

Toimituskunnasta käytetään lyhennettä TAPO.

# 6 Presidentinkanslia

## 22 § - Tasavallan presidentti

Tasavallan presidenttiin sovelletaan perustuslain säännöksiä.

## 23 § - Kanslia

Tasavallan presidentti on presidentinkanslian johtaja. Kanslia 
hoitaa ulkopolitiikkaa yhdessä ulkoministeriön kanssa.

Presidentin henkilökohtaisena sihteerinä ja esityksien 
valmistelijana toimii apulaiskansleri. Apulaiskanslerin sijaisena 
ja kanslian viestinnästä ja tiedotuksesta vastaavana 
luottamusmiehenä toimii apulaisvarakansleri.

Kanslia jakautuu osastoihin, joita ovat ulkopoliittinen osasto, 
viestintäosasto, valtiovierailuosasto ja virkahallinto-osasto. 
Jokaisen osaston johtajaksi nimitetään osastopäällikkö. Osastojen 
täytettävät virat, niiden palkkaus ja tehtävät päätetään 
hallituksen yleisistunnossa.

## 24 § - Sijaistehtävät

Tasavallan presidentin ollessa estynyt hänen kansliastaan voidaan 
nimittää edustaja toimimaan hänen puolestaan hallituksen 
toimituskunnissa ja ulkoministeriön toiminnassa.

# 7 Voimaantulo

## 25 § - Voimaantulo

Tämä laki tulee voimaan 1.1.2000 ja sitä sovelletaan seuraavalla 
alkavalla hallituskaudella.