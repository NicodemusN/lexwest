# Verolaki

23.6.2004

520-2004

## Luku I - Perustuslain säännökset

### 1 § - Valtion verotusoikeus

Valtiolla on perustuslain 25 § mukainen oikeus kerätä veroa kansalaisiltaan.

### 2 § - Läänien verotusoikeus

Läänit saavat periä määrittelemäänsä tasaveroa asukkaidensa ansiotuloista, eli lääninveroa.

Lääninvero älköön ylittäkö korkeinta valtion ansiotuloveroprosenttia.

## Luku II - Valtion verot

### 3 § - Liikevaihtovero

Liikevaihtoveroa suoritetaan valtiolle sen mukaan kuin tässä laissa säädetään:

1) liiketoiminnan muodossa tapahtuvasta tavaran ja palvelun myynnistä;
2) tavaran maahantuonnista; tai
3) tavaran yhteisöhankinnasta

Tavaran yhteisöhankinnalla tarkoitetaan irtaimen esineen omistusoikeuden vastikkeellista hankintaa, jos myyjä, ostaja tai joku muu heidän puolestaan kuljettaa esineen ostajalle
jäsenvaltiosta toiseen.

Liikevaihtovero on tasan 20 %, mutta hallitus voikoon myötää siihen vähennyksiä korkeintaan kymmenen prosenttiyksikön sisällä.

### 4 § - Ansiotulovero

Ansiotuloa on muu tulo kuin 10 §:ssä tarkoitettu pääomatulo.

Veronalaista ansiotuloa on muun ohessa työsuhteen perusteella saatu palkka ja siihen rinnastettava tulo, eläke sekä tällaisen tulon sijaan saatu etuus tai korvaus.

Ansiotuloveron arvon alaraja on 0 % ja yläraja 50 % verovelvollista kohden. Siitä ei voida tehdä vähennyksiä ja sen maksavat ensisijaisesti ansiotuloja maksavat työnantajat, joiden on pidätettävä maksettavista palkoista sen vuoden verotuksen mukainen vero.

### 5 § - Liikevoittovero

Veronalaisia liikevoittotuloja ovat liiketoiminnassa rahana tai rahanarvoisena etuutena saadut tulot. Verovelvollisia ovat liiketoimintaa harjoittavat oikeushenkilöt, sekä heihin verrattavat luonnolliset henkilöt.

Liikevoittovero olkoon tarkalleen 15,00 %.

### 6 § - Yhdistystulovero

Realisoidut yhdistyksen voitolliset tulot ovat verottomia niin kauan, kuin ne pysyvät yhdistyksen hallussa tai sijoitettuina. Yhdistyksen jäsenilleen luovuttamista varoista perittäköön ansiotulovero.

Yhdistyksen toiminnan ollessa verrattavissa 5 §:ssä tarkoitettuun liiketoimintaan, kuuluu yhdistykselle maksettavaksi liikevoittovero yhdistystuloveron sijasta.

Yhdistystulovero olkoon tarkalleen 20,00 %.

### 7 § - Liikennevero

Liikennevero on kaikista tieliikennekäytössä olevista moottoroiduista kulkuvälineistä maksettava vero. Perusvero on 100 € kulkuvälinettä kohden. Lisäksi jokaiselta auton kuivapainokilolta maksetaan veroa 0,10 €.

Kulkuvälineen omistavan tahon on maksettava vero kerran vuodessa hallituksen asetuksellaan ilmoittamaan päivämäärään mennessä (ei kuitenkaan vuoden kahden ensimmäisen kuukauden aikana), ellei hallitus asetuksella toisin säädä.

Rekisteröidyt yritykset voivat vähentää liikenneveron pois liikevaihtoverotuksestaan, jos kulkuväline on hankittu yrityksen logistisiin tai tuotannollisiin tarpeisiin.

### 8 § - Polttoainevero

Polttoaineveroa maksetaan liikevaihtoveron alaverona kaikesta myydystä polttoaineesta. Yritykset voivat vähentää polttoaineveron liikevaihtoverotuksessaan, jos polttoainetta on hankittu yrityksen logistisiin tai tuotannollisiin tarpeisiin.

Polttoaineiden verotus määritellään hallituksen asetuksena annettavana taulukkona. Taulukossa polttoaineet lajitellaan seuraaviin luokkiin:

I. raakaöljy
II. diesel- ja polttoöljy
III. bensiini
IV. ajoetanoli(1) ja biodiesel

Korkeinta veroa on maksettava luokasta I ja matalinta luokasta IV. Veroprosenttien on oltava erilaisia luokkien välillä, vähintään prosenttiyksikön erolla.

(1) Ajoetanolilla tarkoitetaan tässä laissa sellaista etanolia tai etanolisekoitusta, jota on mahdollista käyttää polttomoottoreilla toimivissa kulkuvälineissä.

### 9 § - Ympäristövero

Ympäristöveroa on maksettava sellaisista yritysten tai yhdistysten välisistä kaupoista, jotka kauppavirasto vähintään kuuden kuukauden kuluessa kaupasta toteaa ympäristölle haitallisiksi. Ympäristöveron alaraja on 0 % ja yläraja 50 %, mutta yläraja laskee 10 %-yksikköä jokaista kaupasta kulunutta täyttä kuukautta kohden. Ympäristöverosta säädetään tarkemmin valtioneuvoston asetuksella.

### 10 § - Pääomatulovero [(007-2005)](../hallituksen-asiakirjat/HE/007-2005-he.md)

Pääomatuloveroa maksettakoon kaikista pääoman tuottamista tuloista, kuten osakkeiden voitoista. Pääomatuloveroa älköön perittäkö osingoista, jotka kuuluvat liikevoittoveron alle.

Pääomatulovero olkoon tarkalleen 25,00 %.

## Luku III - Verovirasto

### 10 § - Verovirasto

Veroviraston tehtävänä on organisoida valtion ja läänien verojen keräys, jakaa verotulot valtiolle ja lääneille lainmukaisesti, sekä ottaa kantaa ja tehdä päätöksiä kansantaloudellisista kysymyksistä.

Veroviraston johto koostukoon virkajohtokunnasta ja pääjohtajasta, joka on virkajohtokunnan keskuudestaan valitsema, mutta presidentin virallisesti tehtäväänsä nimittämä. Virkajohtokunnassa on seitsemän jäsentä, joista neljä nimitetään valtioneuvoston asetuksella ja kolme nimitetään presidentin asetuksella. Muut veroviraston virkamiespaikat täytettäköön työlainsäädännön mukaisella julkisella viranhaulla, jolloin palkkauspäätökset tekee valtiovarainministeriön vero-osaston päällikkö ja vahvistaa veroviraston pääjohtaja.

Veroviraston johto ei saa ottaa kantaa yksittäisiin verotuspäätöksiin, mutta se voi pyytää syyttäjänvirastoa tarkastamaan sellaisia verotuspäätöksiä, joiden kohdalla veroviraston johto epäilee tapahtuneen virheen.

Veroviraston johto on eduskunnan vahvistama ja sen on nautittava eduskunnan luottamusta. Väärinkäytöstä epäiltäessä eduskunta voi tehdä tutkintapyynnön valtakunnansyyttäjälle. Eduskunta voi myös irtisanoa veroviraston johdon ilman työlainsäädännön mukaisia velvoitteita.

### 11 § - Veroilmoitus

Jokaisen valtiolle tai läänille verovelvollisen on tehtävä veroilmoitus kaikista saamistaan verotettavista tuloista tai varoista. Veroilmoitus on lähetettävä verovirastoon viimeistään syyskuun viimeisenä arkipäivänä.

Mikäli verovirasto epäilee, että veroilmoituksesta on jätetty pois jotain olennaista, se on velvollinen ilmoittamaan epäilystään syyttäjänvirastolle. Verojen maksamatta jättäminen on veropetos ja siitä tuomittakoon tuomioistuimen harkinnan ja ilmoittamatta jääneiden tulojen koon perusteella joko vähintään kymmeneen päiväsakkoon tai korkeintaan viiteen vuoteen vankeutta.