# Perintölaki

Westerosin tasavallan eduskunnan tahdosta

1.3.1988

020-1988

## 1 Yleiset säännökset

### 1 § - Perustuslaillinen perusta

Tämä laki säädetään perustuslain 8 § nojalla turvaamaan ihmisten 
oikeus perintöön. Lisäksi tässä laissa säädetään perinnöstä 
maksettavasta verosta.

### 2 § - Poikkeukset

Sopimusvapauden nojalla jokainen on oikeutettu tekemään 
testamentti, jonka kohdalla tämän lain säännökset eivät päde, 
ellei erityisesti niin ole mainittu. Testamenttia käytettäköön 
määräämään omaisuuden perinnästä, ja se on oltava vähintään 
kahden todistajan vahvistama.

## 2 Perilliset

### 3 § - Rintaperilliset

Rintaperillisiä ovat perittävän vainajan jälkeläiset suoraan 
alenevassa polvessa. Perintöoikeus on samaisella tavalla 
periytyvää, täten rintaperillisen menehdyttyä ovat hänen 
mahdolliset jälkeläisensä oikeutettuja isovanhempansa perintöön.

Rintaperilliset ovat ensisijaisia perijöitä ja jakavat perinnön 
tasan nimellisarvon mukaisesti.

### 4 § - Muut perilliset

Rintaperillisten puutteessa vainajan perivät hänen sisaruksensa, 
ja heidän puutteessaan vainajan vanhemmat. Vainajan vanhempienkin 
puutteessa hänet perivät hänen vanhempiensa sisarukset.

Testamentissa nimetyt perivät tahot ovat rintaperillisiin 
verrattavia perillisiä, ellei testamentissa toisin sanota.

Testamentin ja sukulaisperijöiden puutteessa vainajan omaisuuden 
perii valtio.

### 5 § - Rajoitukset

Mahdollisesta testamentista huolimatta rintaperillisille kuuluu 
yhdessä puolet vainajan omaisuudesta, eli lakiosa. Testamentti on 
täten pätemätön tältä osin.

Vainajan leskelle kuuluu puolet vainajan omaisuudesta, ellei 
toisin ole sovittu.

## 3 Kuolinpesä

### 6 § - Kuolinpesän muodostuminen

Vainajan kuoltua hänen omaisuudestaan muodostetaan kuolinpesä, 
jonka osakkaita ovat kaikki lailliset perintöön oikeutetut 
perilliset.

Mikäli kuolinpesään kuuluu irtainta tai muuta sellaista 
omaisuutta, jonka arvoa ei voida välittömästi todeta, on 
tällaiselle omaisuudelle tehtävä arvonmääritys sen nimellisarvon 
toteamiseksi.

Kuolinpesän osakkaiden on laadittava pesänjaon todentava 
asiakirja, jossa on mainittava perittävä henkilö, hänen 
omaisuutensa arvo kokonaisuudessaan ja eriteltynä, osakkaat ja 
osakkaille jaettava osa omaisuudesta.

### 7 § - Kuolinpesän loppuminen

Osakkaiden allekirjoitettua pesänjaon todentavan asiakirjan, 
siitä tulee sitova ja omaisuus jaetaan sen mukaisesti. Kuolinpesä 
lakkaa olemasta omaisuuden tultua kokonaisuudessaan jaetuksi.

### 8 § - Pesänjaon poikkeukset

Kuolinpesän osakkaiden yksimielisellä päätöksellä voitakoon 6 § 
toisen momentin vastaisesti myöntää sellainenkin omaisuus yhdelle 
osakkaalle jaettavaksi, jonka nimellisarvoa ei ole todettu.

Kuolinpesää ei tule käsitellä oikeushenkilönä oikeudessa.

## 4 Perintövero

### 9 § - Rintaperillisten vero

Rintaperillisten on maksettava 5,00% veroa siitä omaisuudesta, 
jonka he rintaperillisinä perivät.

### 10 § - Muu perintövero

Rintaperillisiin kuulumattomien perillisten on maksettava 8,50% 
veroa saamastaan perinnöstä.

## 5 Voimaantulosäännökset

### 11 § - Voimaantulo

Tämä laki astuu voimaan tasavallan presidentin päätöksellä 
1.6.1988. Lakia sovellettakoon siitä hetkestä lähtien.

Perintöasiat, joiden käsittely on alkanut ennen lain 
voimaantuloa, käsitellään loppuun vanhan Kuninkaallisen asetuksen 
perinnöstä perusteella.

### 12 § - Kumoutuvat säädökset

Tämä laki kumoaa seuraavat säädökset:

* Kuninkaallinen asetus perinnöstä

* Laki valtiolle kuuluvasta yksityisestä omaisuudesta

* Perintœcaari