# Eduskuntalaki

Westerosin tasavallan eduskunnan tahdosta

6.1.1989

002-1989

## 1 Perustuslailliset perusteet

### 1 § - Soveltamisala

Tätä lakia sovelletaan siltä osin kuin se täydentää perustuslakia ja sen tarkoittamaa keskushallintoa.

Epäselvissä ja ristiriitaisissa oikeudellisissa tilanteissa tätä lakia sovelletaan alisteisena perustuslaille.

## 2 Eduskunnan rakenne

### 2 § - Kansanedustajat

Kansanedustajat ovat ensisijaisia eduskunnan jäseniä ja tasa-arvoisia keskenään, myös äänestysoikeutensa suhteen.

Kansanedustajat ovat oikeutettuja käyttämään yksityisiä taksipalveluja valtakunnassa valtion rahoittamana, sekä ansaitsemaan kuukausittain maksettavaa palkkiota tehtävästään, jotka vastatkoon vähintään puolta eduskunnan puhemiehelle myönnettävästä palkkiosta.

### 3 § - Puhemies

Puhemieheen sovelletaan mitä perustuslaissa säädetään.

### 4 § - Istuntojärjestyksen toimituskunta

Istuntojärjestyksen toimituskuntaan sovelletaan mitä perustuslaissa säädetään.

Eduskunnan puhemies ja varapuhemiehet tekevät eduskuntavaaliviikolla esityksen istuntosalin istumajärjestyksestä. Esityksen hyväksynnästä päätetään istuntojärjestyksen toimituskunnan kokouksessa äänestämällä.

### 5 § - Valiokunnat

Valiokuntien puheenjohtajuuksiin sovelletaan mitä perustuslaissa säädetään.

Jokainen eduskuntaryhmä saa osuuden vapaista valiokuntien jäsenyyksistä suhteessa kansanedustajiensa määrään eduskunnan täysistunnossa. Jäsenyydet valitaan järjestyksessä, suurimman eduskuntaryhmän saadessa valita ensimmäisenä, edeten pienimpään. Mikäli eduskuntaryhmällä on enemmän valiokuntajäsenyyksiä kuin valiokuntia on, täytetään ensin kaikki vapaat valiokuntapaikat, jonka jälkeen täytetään ylimääräiset paikat.

Valiokunnat kokoontuvat vähintään kerran kahdessa viikossa käsittelemään niille kuuluvia tärkeitä asioita. Lakiesityksistä on laadittava mietintö vähintään puolen vuoden kuluessa, hallituksen esityksistä on laadittava mietintö vähintään kahden kuukauden kuluessa, ellei eduskunta toisin päätä.

## 3 Eduskunnan istuntojärjestys

### 6 § - Vuosikalenteri

Valtion keskushallinnossa pidetään työskentelytauko kesäkuussa ja joulukuussa. Näitä taukoja nimettäköön kesä- ja talvitauoksi. Valtioneuvosto voi päättää omista työskentelytauoistaan joko muun keskushallinnon mukaisesti, tai vaihtoehtoisesti kesällä kesä-, heinä- ja elokuussa ja talvella joulu-, tammi- ja helmikuussa.

Eduskunta kokoontuu vähintän kerran viikossa täysistuntoon päättämään käsiteltävistä asioista. Lisäksi eduskunta pitää vähintään kerran viikossa hallituksen kyselytunnin, jossa ensisijaisesti pääministerin on vastattava hallituksen puolesta kansanedustajien kysymyksiin. Puhemiehen hyväksymästä syystä pääministeriä voi sijaistaa muu valtioneuvoston jäsen.

Eri valiokuntien kokousaikojen ei tule olla päällekäin ja valiokunnille on varattava hyvin aikaa asioiden käsittelyyn. Valiokunnalle tulee varata aikaa joko aamu- tai iltapäiväksi, ja eduskunnan täysistunnon ajaksi ei tule varata aikaa valiokunnan kokoukselle.

Valtion talousarvion käsittelyyn on varattava riittävästi ja eritellysti aikaa vuosikalenterissa.

### 7 § - Palkkioiden myöntäminen luottamustoimista

Istuntojärjestyksen toimituskunta myöntää luottamustoimien sellaiset palkkiot, jotka eivät ole lakisääteisiä arvoltaan. Päätökset seuraavan vuoden palkkioista on tehtävä ennen valtion talousarvion käsittelyä.

Eduskunnan puhemiehelle myönnetään kuukausittaista veronalaista palkkiota 10 000 €.

### 8 § - Valiokuntien työlistat

Valiokunnat käsittelevät asioita työlistan mukaisesti. Istuntojärjestyksen toimituskunta luo ja tarvittaessa muuttaa työlistoja käsittelyyn tulevien esityksien mukaisesti. Työlistan sisällön määrä ei saa vaikuttaa valiokunnan kykyyn käsitellä asianmukaisesti tärkeitä asioita.

### 9 § - Eduskunnan istumajärjestys

Eduskunnan istumajärjestys vahvistetaan siten kuin §:ssä säädetään. Istumajärjestystä laatiessa tulee noudattaa vakiintunutta käytäntöä. Vasemmistoon lukeutuvat eduskuntaryhmät tulee ensisijaisesti sijoittaa vasemmalle puolelle salia puhemiehestä katsottuna, ja oikeistoon lukeutuvat eduskuntaryhmät tulee vastaavasti sijoittaa oikealle puolelle.

## 4 Lakiesityksen käsittely

### 10 § - Käsittelyynoton harkinta

Eduskunnan puhemies vahvistaa lakiesityksien edellytykset tulla käsitellyiksi, jonka jälkeen eduskunta äänestää käsittelyn aloittamisesta. Äänestys tapahtukoon täysistunnossa.

Istuntojärjestyksen toimituskunta päättää esityksen käsittelevän ensisijaisen valiokunnan perustuslain mukaisesti. Mikäli kyseessä on hallituksen esitys ja siinä on erikseen suositeltu käsittelevä valiokunta, ei toimituskunnan tule tästä suosituksesta poiketa ilman painavaa perustetta.

Valiokunnat käsittelevät lakiesitykset työlistansa mukaisessa järjestyksessä.

### 11 § - Mietintö lakiesityksistä

Valiokunta laatii lakiesityksestä toimeenpanokelpoisen lain mietinnön muodossa. Esitykseen voidaan lisätä kommentteja, muutosehdotuksia, poistoja, lisäyksiä ja muita kirjallisia osia. Mietinnöstä on kuitenkin käytävä ilmi alkuperäisen esityksen muoto.

Mietintöä varten voidaan kuulla asiantuntijoita ja muita esityksen aihepiiristä tietäviä henkilöitä. Ulkopuolisten kuulemisissa on otettava huomioon kuultavan mahdollinen jääviys.

### 12 § - Lähetekeskustelu

Eduskunta käy lähetekeskustelun valiokunnan mietinnöstä täysistunnossa. Jokaiselle kansanedustajalla on annettava mahdollisuus puheenvuoroon ja muutosesityksen esittämiseen. Vastaava puhemies laatii lähetekeskustelusta pöytäkirjan ja tiivistelmän, jotka yhdessä kansanedustajien esittämien muutosesityksien ja valiokunnan mietinnön kanssa muodostavat lähetteen lakiestyksestä.

Lähete lakiesityksestä annetaan perustuslakivaliokunnan käsiteltäväksi.

### 13 § - Perustuslakivaliokunnan lainsäätö

Perustuslakivaliokunta laatii lopullisen lain eduskunnan toimittaman lähetteen perusteella. Valiokunnan on laadittava laki sellaisessa muodossa, joka on julkaisukelpoinen ja vastaa vakiintunutta lainkirjoittamiskäytäntöä. Valiokunnan laatimaan lakiin ei tule kirjata muutoksia tai kommentteja, ja valiokunta voi päättää lain lopullisesta muodosta äänestämällä yksimielisyyden puutteessa.

### 14 § - Käsittely täysistunnossa

Eduskunta käsittelee perustuslakivaliokunnan laatiman lopullisen lain täysistunnossa. Kansanedustajat voivat esittää muutoksia lakiin, mutta niitä ei oteta käsittelyyn, jos laki hyväksytään sellaisenaan.

Mikäli lakia ei hyväksytä ja siihen on tehty vielä muutosesityksiä, perustuslakivaliokunta voi käsitellä sen toisen kerran. Mikäli lakia ei toisessakaan täysistunnossa muutosesityksien jälkeen hyväksytä, voidaan se puhemiehen päätöksellä poistaa eduskunnan käsittelystä.

## 5 Perustuslakiesityksen käsittely

### 15 § - Käsittelyynoton harkinta

### 16 § - Perustuslakivaliokunnan mietintö

### 17 § - Tavallinen käsittely täysistunnossa

### 18 § - Nopeutettu käsittely täysistunnossa

## 6 Valtion talousarvion käsittely

### 19 § - Perustuslaista poikkeaminen

Perustuslain 24 §:stä poiketaan tarkentavasti ja ristiriidattomasti tämän lain §:n edellyttämällä tavalla valtion talousarvion käsittelyä koskien.

### 20 § - Ministeriöiden kuluarvioiden toimitus

Ministeriöiden on toimitettava elokuun aikana eduskunnan talousvaliokunnalle kuluarvio seuraavan talousarviovuoden menoistaan.

### 21 § - Valtion tuloarvion toimitus

Valtiovarainministeriön on toimitettava syyskuuhun mennessä eduskunnan talousvaliokunnalle arvio valtion tuloista kuluneen ja seuraavan talousarviovuoden ajalta.

### 22 § - Mietintö talousarvioesityksestä

Valtioneuvoston on luovutettava valtion talousarvioesitys lokakuun kolmanteen viikkoon mennessä eduskunnan käsiteltäväksi.

Talousarvioesityksen käsittelee ensisijaisesti talousvaliokunta. Esityksen pohjalta laadittavassa mietinnössä voidaan esittää muutoksia myönnettäviin määrärahoihin ja otettavaan valtionlainaan. Lisäksi mietinnössä voidaan suositella muutoksia valtioneuvoston asetuksella säädettävään tuloverotaulukkoon.

Mietintö talousarvioesityksestä on luovutettava eduskunnan täysistunnon käsiteltäväksi marraskuun alkuun mennessä.

### 23 § - Lähetekeskustelu ja muutosesitykset

Eduskunta käy lähetekeskustelun talousarvioesityksestä täysistunnoissa marraskuun aikana. Mahdolliset muutosesitykset on käsiteltävä talousvaliokunnassa marraskuun kolmanteen viikkoon mennessä.

### 24 § - Käsittely täysistunnossa

Eduskunnan on päätettävä talousarvioesityksen hyväksymisestä valtion talousarvioksi viimeistään marraskuun viimeisessä täysistunnossa. Mikäli talousarvioesitystä ei hyväksytä, talousvaliokunnalle myönnetään valtuudet tehdä valtion talousarvio esityksen pohjalta joulukuun aikana.

## 7 Eduskunnan alaiset hallintoelimet

### 25 § - Valtiontalouden tarkastusvirasto

Eduskunnan alaiseksi itsenäiseksi virastoksi perustetaan valtiontalouden tarkastusvirasto, jonka tehtävänä on valvoa valtion talousarviossa myönnettyjen määrärahojen asianmukaista käyttöä ja tarvittaessa kannella määrärahojen väärinkäytöstä eduskunnalle. Lisäksi virasto tekee valtiovarainministeriölle ja eduskunnan valiokunnille laskentaa ja laskentojen tarkastusta.

Tarkastusvirastoa johtaa virkaan palkattava pääjohtaja. Virasto jakautuu kolmeen osastoon: vero-, eduskunta- ja hallitusvalvontaosastoon. Jokaiseen osastoon palkataan virkoihin sihteeri ja osastopäällikkö. Osastot valvovat oman valvonta-alansa rahankäyttöä.

## 8 Säädöskokoelma

### 26 § - Säädösten yksilöinti

Säädöskokoelmaan kuuluvat asiakirjat ovat:

- eduskunnan säätämät lait;
- lakiesitykset;
- hallituksen esitykset;
- hallituksen asetukset;
- hallituksen yleisistuntopöytäkirjat;
- hallituksen toimituskuntien pöytäkirjat;
- ministeriöiden kuluarviot;
- valtion tuloarviot;
- talousarvioesitykset;
- valtion talousarviot ja
- valiokuntien mietinnöt.

Asiakirjat yksilöidään julkaisukoodilla julkaisujärjestyksessä. Vuoden ensimmäinen julkaistu asiakirja alkaa 001. Julkaisunumeron perään kirjataan tavuviivalla erottaen julkaisuvuosi.

### 27 § - Viittaus lakeihin

Lakeihin, lakiesityksiin, mietintöihin, talousarviohin ja talousarvioesityksiin viitataan ensisijaisesti niiden otsikolla, mutta otsikon perään tulee kirjata sulkuihin lain yksilöintikoodi.

### 28 § - Viittaus hallinnon asiakirjoihin

Muihin kuin §:ssä mainittuihin asiakirjoihin viitataan ensisijaisesti yksilöintikoodilla ja asiakirjan yleisellä laadulla.

## 9 Eduskuntatalon tilojen käyttö

### 29 § - Eduskuntatalon kiinteistönhuolto

Eduskuntatalon kiinteistönhuolto on valtion talousarviossa välttämättömästi rahoitettava ja istuntojärjestyksen toimituskunnan tilaama sekä valvoma.

### 30 § - Yleiset tilat

Eduskuntatalon yleisiä tiloja voivat käyttää kaikki kansanedustajat ja tiloissa työskentelevät virkamiehet, sekä turvallisuustarkastuksen läpikäyneet vierailijat.

### 31 § - Valiokuntien kokoustilat

Valiokuntien kokoustiloja voivat käyttää ensisijaisesti vain valiokuntien jäsenet sekä avustavat virkamiehet kuten sihteerit. Tarvittaessa kokoustiloja voidaan käyttää muuhunkin tarkoitukseen.

### 32 § - Hallinnon kokoustilat

Hallituksen kokoushuone on ensisijaisesti vain valtioneuvoston jäsenten ja heidän avustavien virkamiestensä käytettävissä. Kokoushuonetta ei tule luovuttaa muuhun käyttötarkoitukseen ilman pääministerin ja eduskunnan puhemiehen yhteistä lupaa.

### 33 § - Täysistuntosali

Täysistuntosalissa saavat ensisijaisesti oleskella vain kansanedustajat. Kansanedustajiin kuulumattomat ministerit ja virkamiehet voivat kulkea sivukorokkeille erityisiä reittejä pitkin.

## 10 Voimaantulo ja erilliset säännökset

### 34 § - Voimaantulo
Tämä laki astuu voimaan 1.7.1989.

